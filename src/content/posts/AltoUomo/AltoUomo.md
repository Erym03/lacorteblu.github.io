---
title: L'alto uomo e il basso mostro
published: 2024-05-22
pinned: false
description: I nomadi dell'est iniziano un lungo viaggio verso terre ignote, alla ricerca di un posto da chiamare casa.
tags: [Dark Fantasy, Fantasy, Racconto breve]
category: Racconti
licenseName: "Unlicensed"
author: Emilio Cardaropoli
draft: false
image: './AltoUomo.jpg'
---

# L'alto uomo e il basso mostro

«Mantieni il passo, Arbusto.»Aaron accelerò. </br>
L’asta che teneva in mano era di un legno chiaro ed elastico ricavato dagli alberi che crescevano in quelle terre a ovest. La gente li chiamava i verdispini, e il loro legno era perfetto per le lance. Il ragazzo procedeva tenendola avanti a se, tastando di tanto in tanto il terreno come fosse un bastone da passeggio. L’estremità piatta dell’arma picchettava su terra, rocce e foglie secche.</br>
Un tiepido sole batteva contro il suo giovane viso. Il terreno si colorava di rosso e giallo e gli alberi iniziavano a perdere il loro verde manto. Ma non i verdispini, loro resistevano anche all’arrivo del freddo.
Stava scendendo da un pendio scosceso insieme ad altri cinque uomini. Pietruzze e piccole zolle di terra rotolavano sotto i loro piedi ad ogni cauta falciata. Aaron alzò lo sguardo oltre l’altura prima di continuare la discesa. Le chiome degli alberi si estendevano per diverse miglia lungo un grumoso tappeto verde scuro. Presto si sarebbero immersi in quella fitta radura.</br>
«Dove siamo diretti di preciso?» Aaron se lo chiedeva spesso.</br>
«A ovest. Più di quanto ogni altro uomo abbia mai fatto.»</br>
Non sapeva perché il suo popolo avesse deciso di esplorare le Terreignote. Quell’infinito viaggio era iniziato che lui era ancora un infante, e non si era mai chiesto davvero cosa si lasciasse alle spalle.</br>
«Attento a non scivolare, ragazzo. Alto come sei, se prendi una roccia male finisce che rotoli fino a valle.»L’uomo che parlava era Bron. Era piuttosto alto, ma non quanto Aaron. Nessuno era alto come lui. Lo osservava con le sopracciglia aggrottate dalla fine del pendio. Accanto a lui i restanti membri del gruppo si dondolavano pigramente appoggiati alle loro lance.</br>
Aaron piantò i piedi sul terreno piano, le cosce gli pulsavano lievemente. Senza perdere ulteriore tempo gli esploratori si insinuarono sotto le fronde di quegli alberi dalle folte chiome. Gli arbusti di quella foresta avevano tronchi sottili e rami dritti come spine. Anche le foglie di questi non sembravano ingiallire. Nessuno aveva ancora dato un nome a queste piante.</br>
Che strane terre, queste.</br>
Proseguirono facendosi strada tra pietruzze e cespugli. I rami erano alti abbastanza perché non intralciassero il cammino dei cinque. Di rado incontravano animali. In genere erano scoiattoli neri che saltavano da un sottile ramo all’altro come ombre che fuggivano dalla luce del sole. Di scoiattoli ne avevano anche a est, ma non di quei colori.</br>
«Gli alberi riparano dal vento che soffia. Odorano di muschio e umidità. Il terreno prosegue piatto senza interruzioni di nota. L’erba qui cresce indisturbata, tanto lunga quanto sottile. Proseguiremo tenendoci l’ingresso della foresta alle spalle.» Raccontava Bron. Una volta tornati all’accampamento sarebbe stato in grado di riferire agli Anziani tutto ciò che si era annotato mentalmente con estrema precisione.
Il terreno iniziò a salire in una bassa collina, gli alberi in cima a questa che svettavano sopra quasi tutta la boscaglia per miglia.</br>
Di tanto in tanto Aaron si trovava a scattare in maniera quasi spasmodica quando piccoli insetti gli si poggiavano sul corpo. Questi erano grossi poco meno di un’unghia e gli volavano attorno con le loro ali sottili. Aaron ne aveva già uccisi cinque, ma questi non sembravano voler demordere.</br>
«Sono bastardi e sfuggenti, Arbusto. Più appiccicosi della bava di lumaca viola.» Commentò Trarn. Il ragazzo dovette abbassare lo sguardo per raggiungerlo. Aveva la voce stanca e rauca. Indicò il suo braccio: aveva una crosta violacea dove un insetto lo aveva morso il giorno prima.</br>
Non tirava vento e il gruppo andò avanti in quella calma piatta, il paesaggio che non variava se non per qualche grigio cespuglio o alcuni più bassi arbusti. Vennero attratti dal frusciare di un corso d’acqua, che Bron descrisse con una litania lunga e dettagliata.</br>
Le fronde si interrompevano aprendo il cielo sopra un torrente largo poco più di dieci piedi. L’acqua era bassa e limpida, tanto che si vedevano i pesci dal dorso argentato seguirne il flusso sotto lo specchio scintillante.</br>
Decisero di fare una sosta.</br>
Bron si sedette sopra una roccia scura. Trarn andò a pisciare dietro un albero, facendo attenzione che nessuno lo guardasse o cercasse di fargli qualche brutto scherzo. Il resto del gruppo si rifocillò al torrente. Afferrò quanta più acqua che poteva tra le mani unite a formare una conca, quindi si sciacquò il viso. L’acqua era gelida, ma lo rinvigorì a dovere.</br>
Goccioline colavano dal suo mento e dalle sottili sopracciglia quando un movimento improvviso dall’altra sponda del fiume attirò la sua attenzione. Subito cacciò un urlo richiamare i suoi compagni. «Venite a vedere!»</br>
Due figure a pochi metri di distanza. Sulla destra un cervo dal manto gonfio e spesso sul collo, le corna argentate scintillavano sotto la luce del sole; sulla sinistra un essere come Aaron non ne aveva mai visti. </br>
Un corpo grigio e possente dalla forma umanoide ma assai più alto, tanto da sovrastare il cervo nella sua interezza. I suoi muscoli erano tondi e turgidi, vibravano di potenza ad ogni movimento. Anche esso, come il cervo, aveva un folto strato di pelliccia sotto il collo varicoso, forse indumenti, forse i suoi stessi peli. Digrignava i denti piatti e giallastri sul suo muso lungo, le narici dilatate e scure. Sopra la testa piatta due spesse corna come quelle di un ariete si arricciavano, puntando verso il grande cervo.</br>
«Che cazzo è quella roba?» Chiese Lesh, il quarto membro del gruppo. Se lo stavano chiedendo tutti.</br>
Bron la osservava con sguardo accigliato, la lancia saldamente stretta in pugno. Sebbene non stesse parlando, tutti sapevano cosa avesse in testa.</br>
La creatura strisciò due volte i piedi contro l’umida ghiaia come un toro pronto alla carica, il corpo chino fino a poggiare a terra con le grosse mani grigiastre. Il cervo di fronte a lui fece lo stesso, imitandone i movimenti come due solenni combattenti che seguono un ligio codice di condotta. Una fresca folata di vento fece agitare il manto chiaro del cervo. Poi i muscoli scattarono, e i due avversari si corsero contro.</br>
Due grandi falciate e l’enorme creatura si ritrovò a un palmo dal cervo. Ne afferrò la base delle corna con le dita tozze e muscolose prima che questo potesse infilzarlo. Il cervo fece resistenza, il capo basso, dimenandosi nel tentativo di liberarsi dalla presa. Fu inutile. La creatura digrignò i denti emettendo un verso simile ad un rauco ringhio, le mani ancora strette sulle corna argentate, i gomiti flessi. Ruotò i fianchi da un lato, poi dall’altro in energici strattoni, il cervo con il sedere chinato verso il basso nel tentativo di mantenere la stabilità. </br>
Il quarto strattone fu quello decisivo. L’alto essere cacciò un urlo tanto potente che le fronde degli alberi sembrarono tremare dalla paura. Aaron sussultò, un brivido freddo percorse la sua spina dorsale, penetrando fin dentro le ossa. La creatura scaraventò il cervo a terra in un energico colpo. L’animale agitò le gambe sottili tra terra e aria, il ventre adesso scoperto, corna e muso che grattavano sulla ghiaia.</br>
Si alzò un polverone di sottile terra chiara. Tra la nebbia leggera la creatura fissava il cervo che mugugnava sconfitto, le sue spalle turgide salivano e scendevano ritmicamente, la schiena incurvata in avanti.</br>
«Dite che se lo mangia?> >Domandò Aaron.</br>
Questo alzò il collo spesso e muscoloso, le braccia verso l’alto, i pugni chiusi, quindi emise un nuovo, potente urlo. Oltre i suoi denti gialli il vapore si condensò in una pallida nebbiolina.</br>
Qualcosa si mosse oltre gli alberi. Una serie di urli si unirono in risposta all’esultanza della bestia, e la foresta sembrò tremare. Aaron fece d’istinto due passi indietro, quindi agitò la testa rapido alla ricerca dell’origine di quegli urli.</br>
Da dietro i tronchi più spessi sbucarono altre tre grigie figure. Aaron deglutì senza riuscire a distogliere lo sguardo.  I tre esseri erano assai simili all’altro, ma erano più grossi e muscolosi. Le loro corna si arricciavano in una serie di ulteriori giri in delle spirali d’ossa, e sotto il muso gli scendevano delle barbe grigiastre e poco curate.</br>
Quel mostro non era da solo.</br>
I suoi compagni si fecero strada agitando le grosse braccia. La più bassa delle creature fece un inchino verso il cervo che lentamente si stava rialzando, quindi l’animale fece lo stesso, le corna che scintillavano argentee come un fiume sotto un cielo grigio. L’essere mosse le labbra, la sua voce non arrivò al gruppo, e il cervo si dileguò, scomparendo dietro gli alberi.</br>
Solo allora Aaron si voltò verso i suoi compagni. Tutti con le lance strette in mano. Tutti tremavano. Calò la testa verso la sua arma. Piccoli movimenti facevano vibrare la lancia tra le mani. Si accigliò, quindi piantò l’arma conficcandola nel terreno.</br>
La più bassa delle creature si unì al resto del gruppo vicino agli alberi. Uno di loro gli diede una sonora pacca sulla schiena grigia e possente, e il più giovane arricciò il muso mostrando i suoi piatti denti. Alzò una mano e saltellò fino alla riva del fiume. Gli bastarono due falciate per coprire la distanza.</br>
Aaron trattenne il fiato.</br>
La creatura si chinò, le ginocchia contro il freddo e bagnato terriccio. Allungò il braccio, il palmo della mano avvolto di terra e polveri, e raccolse quanta più acqua poteva, iniziando a trangugiare con avidità.
Alzò lo sguardo emettendo un sibilo soddisfatto, rimirando l’altra sponda del fiume. Ad Aaron si raggelò il sangue, come fosse rimasto fuori dalla sua tenda per una notte intera. Il grosso essere li aveva adocchiati e li fissava immobile, gli occhi a due neri puntini scintillanti.</br>
Tutti rimasero immobili in attesa della reazione della creatura. Erano come foglie secche e pronte a cadere in una giornata di vento.</br>
L’essere si tirò in piedi con un balzo energico, piantando i piedi nudi e polverosi contro il terreno. Indicò il gruppo di uomini e la sua voce vibrò bassa e potente come il rantolo di un incubo dimenticato dal mondo. Aaron non riconobbe la lingua, le parole uscirono gravi come tuoni in una notte tempestosa.</br>
I denti di Aaron battevano senza che lui riuscisse a controllarli. Stringeva l’arma tanto che aveva l’impressione gli si sarebbe spezzata tra le mani da un momento all’altro.</br>
La figura si mosse rapida, gettandosi nel torrente tra energici spruzzi d’acqua. Il gruppo indietreggiò di qualche passo.</br>
«Tenetevi pronti!»La voce di Bron uscì incerta, esitante.</br>
Aaron flesse le ginocchia, il corpo era rigido, pesante, come se non volesse obbedire ai suoi ordini, la lancia puntata contro il mostro. Cercò lo sguardo dei suoi compagni nella speranza di trovare il coraggio che gli mancava. Schioccò la bocca quando nei loro sguardi non vide altro che terrore.</br>
Ogni passo spostava il mostro di diversi piedi. Uscì dal fiume che la grigia pelle grondava d’acqua, il petto scintillava sotto il sole di quel giorno. Le braccia erano aperte, i palmi contorti dietro il bacino in una posizione da battaglia come il giovane non aveva mai visto.</br>
La creatura arrivò di fronte a lui, finalmente a portata di lancia, ma il corpo di Aaron non si mosse. La paura lo aveva paralizzato, e Aaron si maledì per essere così dannatamente codardo.</br>
Echeggiò una voce tanto potente da sovrastare le urla del mostro. Questo si bloccò a pochi piedi dal giovane, il corpo grigio e scolpito come una statua di marmo, le braccia erano portate dietro come se stesse caricando un attacco. Nonostante fosse alto, il giovane sembrava quasi minuscolo in confronto alla stazza del grigio essere.</br>
Calò un terribile silenzio. Il fiume scorreva. Il cuore di Aaron gli martellava nel petto, sembrava fosse sul punto di esplodere.</br>
Oltre il fiume, una delle creature sbraitò qualcosa a pieni polmoni. Il più giovane dei mostri esitò, calando le braccia prima pronte a scaraventare Aaron all’altro mondo. Il giovane trattenne un respiro, lo sguardo basso, senza neanche il fegato per guardare il suo avversario negli occhi.</br>
Il mostro gli diede le spalle, esitante. Come di malavoglia si dileguò, tre grandi balzi e aveva già oltrepassato il fiume. Si ricongiunse al gruppo brontolando qualcosa. Le creature lanciarono delle occhiate sprezzanti agli uomini, poi si dileguarono oltre gli alberi.</br>
Le gambe del giovane cedettero e si ritrovò mani a terra, il pasto consumato poche ore fa che cercava di uscire dal suo stomaco. Strinse i denti e serrò la mascella, lo sguardo fisso oltre al torrente, ringraziando il cielo di essere ancora vivo.</br>
